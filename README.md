Η εφαρμογή αναπτύχθηκε με τη γλώσσα προγραμματισμού Python και η web διεπαφή χρήστη με το Python πλαίσιο (framework) Streamlit. Η web διεπαφή χρήστη είναι διαδραστική και ο χρήστης μπορεί να ορίσει τις παραμέτρους για να αναλύσει τα δεδομένα Μοριακής Βιολογίας Single Cell RNA Sequencing (scRNA-seq). Τα δεδομένα scRNA-seq επιτρέπουν την ανάλυση γονιδιακής έκφρασης σε επίπεδο μεμονωμένων κυττάρων. Για την ανάλυσή τους απαιτούνται πολλαπλά βήματα βιοπληροφορικής επεξεργασίας. Η παρούσα εφαρμογή αναπτύχθηκε ώστε να παρέχει μια ενοποιημένη πλατφόρμα ανάλυσης, οπτικοποίησης και ερμηνείας αυτών των δεδομένων. 
Μέσω των παραμέτρων που δίνει ο χρήστης φιλτράρονται δεδομένα για να γίνει η προεπεξεργασία και η κανονικοποίηση των δεδομένων. Επιπλέον, μέσω της βιβλιοθήκης της Python Scanpy ο χρήστης μπορεί να επιλέξει συγκεκριμένες οπτικοποιήσεις για τα δεδομένα όπως UMAP, t-SNE, Volcano plot, DotPlot. Η εφαρμογή μπορεί να μειώσει τις διαστάσεις με PCA και να τις οπτικοποιήσει με UMAP ή t-SNE και να ολοκληρώσει batch-effect μέσω της βιβλιοθήκη Harmony και να τις οπτικοποιήσει ξανά με UMAP ή t-SNE. Επίσης, επιτρέπει στον χρήστη να κάνει ομαδοποίηση με χρήση του αλγορίθμου Leiden. Τέλος, ο χρήστης μπορεί να διαλέξει να κάνει ανάλυση διαφορικής έκφρασης με Wilcoxon ή t-test και να απεικονιστούν με Volcano plot ή DotPlot.

Τα βήματα που πρέπει ο χρήστης να ακολουθήσει για να κατεβάσει και να τρέξει την εφαρμογή είναι τα εξής:

●Κατεβάζει το φάκελο streamlit_app από github σύνδεσμο ().
●Ανοίγει το docker desktop.
●Ανοίγει το φάκελο streamlit_app με το τερματικό.
●Γράφει και εκτελεί στο τερματικό την εντολή docker build -t streamlit_app για την εγκατάσταση των βιβλιοθηκών και πακέτων της Python. 
●Γράφει και εκτελεί στο τερματικό την εντολή docker run -p 8501:8501 streamlit_app
●Στο τερματικό θα εμφανιστούν 3 URLs όπου ο χρήστης αντιγράφει τον πρώτο () και το επικολλά σε οποιοδήποτε broswer. 
Τέλος, ο χρήστης μπορεί να δει την εφαρμογή streamlit και να αναλύσει τα δεδομένα.
